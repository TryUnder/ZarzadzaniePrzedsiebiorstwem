Celem pracy dyplomowej było zaimplementowanie aplikacji „Magenary” –
kompleksowego narzędzia wspomagającego funkcjonowanie małych przedsiębiorstw.
W rozdziale pierwszym omówiona została tematyka problemowa, wskazująca na podstawowe
pojęcia w tematyce przedsiębiorczości, oraz specyfika potrzeb przedsiębiorców. Kolejnym
etapem w pracy dyplomowej był przegląd istniejących aplikacji biznesowych. Przeprowadzone
porównanie dostępnych rozwiązań pozwoliło na wykazanie luk w obszarze dostosowania
i prostoty obsługi, szczególnie dla mikro-przedsiębiorców. Decyzja o zaimplementowaniu
„Magenary” wynikała z chęci zapełnienia tych luk i dostarczenia przedsiębiorcom narzędzia,
które spełni ich konkretne potrzeby. W tym konkretnym przypadku, darmowego systemu,
działającego w chmurze, z funkcjonalności którego można skorzystać, wykorzystując dowolne
urządzenie mające dostęp do sieci internet. W kolejnych rozdziałach skoncentrowano się na
technologiach i narzędziach użytych w procesie tworzenia „Magenary”. Zastosowanie C#,
Entity Framework oraz technologii webowych stanowiło solidną podstawę dla efektywnej
implementacji. Projekt oraz architektura systemu zostały szczegółowo opisane, kładąc nacisk
na wymagania funkcjonalne i niefunkcjonalne. W ramach rozdziału czwartego przedstawiono
projekt bazy danych, kluczowy dla integralności i efektywnego funkcjonowania aplikacji.
Wykazane zostały również wybrane aspekty implementacyjne, mające wpływ na sposób
działania aplikacji. W rozdziale piątym zaprezentowano funkcjonalności „Magenary”,
począwszy od rejestracji użytkowników, poprzez zarządzanie ustawieniami, planowanie zadań,
aż po analizę finansową. W tym kontekście, aplikacja oferuje nowatorskie podejście do analizy
finansowej. Ostatni rozdział skupił się na perspektywach rozwoju aplikacji, sugerując m.in.
integrację modułu do analizy finansowej z zaawansowanymi modelami sztucznej inteligencji,
co mogłoby zwiększyć efektywność korzystania z aplikacji.
Podsumowując, „Magenary” stanowi kompleksowe narzędzie, które nie tylko odpowiada na
aktualne potrzeby małych przedsiębiorstw, ale także pozostawia otwarte drzwi dla przyszłych
rozszerzeń i ulepszeń. Praca dyplomowa przyczyniła się do lepszego zrozumienia problematyki
związanej z funkcjonowaniem przedsiębiorstw, oraz dostarczyła praktyczne rozwiązanie
w postaci nowoczesnej aplikacji biznesowej.
